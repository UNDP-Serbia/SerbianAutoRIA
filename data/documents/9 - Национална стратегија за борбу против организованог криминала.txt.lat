na osnovu člana 45. stav 1. zakona o vladi („službeni glasnik rs”, br. 55/05, 71/05 – ispravka, 101/07 i 65/08)
vlada donosi
 
nacionalnu  strategiju
za  borbu  protiv  organizovanog  kriminala
„službeni glasnik rs“, broj 23 od 3. aprila 2009.
 
 
1. uvod
 
 organizovani  kriminal predstavlja najsloženiju  i najopasniju vrstu  kriminala u svakom  društvu i jednu  od najvećih pretnji  savremenom čovečanstvu. republika  srbija je odlučna  u nameri da, strateškim pristupom  i uz pomoć  međunarodne zajednice, razvije  nacionalne kapacitete i  potencijale za efikasnu  borbu protiv svih  oblika organizovanog kriminala, a posebno  protiv različitih oblika  koruptivnog povezivanja i  uticaja njegovih nosilaca  u strukturama državne  vlasti.
donošenje  i implementacija nacionalne  strategije za borbu  protiv organizovanog kriminala(u daljem  tekstu: strategija) je  od najšireg značaja  za sve građane  republike srbije i  važan je korak  u procesu pridruživanja  evropskoj uniji. vlada  će stvoriti sve  neophodne političke i  pravne pretpostavke za  uspešnu primenu strategije  sa težištem na  tri osnovna principa: primeni i  razvijanju preventivnog, represivnog  delovanja i oduzimanja  imovine proistekle iz  krivičnih dela. takođe, vlada će  preko svojih institucija  aktivno razvijati poverenje  i saradnju sa  građanima i privatnim  sektorom, radi povezivanja  svih snaga i  potencijala zajednice u  borbi protiv organizovanog  kriminala.
strategijom  vlada utvrđuje politiku  u oblasti uspostavljanja  efikasnog sistema za  borbu protiv organizovanog  kriminala, kojom definiše  strategijske ciljeve, uloge  i odgovornost državnih  subjekata i određuje  okvire za izradu  planova implementacije. takođe, strategijom se  stvaraju dodatni uslovi  za efikasnije uključivanje  republike srbije u  regionalni, evropski i  svetski koncept borbe  protiv organizovanog kriminala.
strategija  je u skladu  sa nacionalnim programom  za integraciju u  evropsku uniju, kao  i tekućim reformskim  procesima u zemlji, pre svega  onim koji su  navedeni u dokumentu„evropsko partnerstvo”. ona je  u čvrstoj koncepcijskoj  i funkcionalnoj vezi  sa određenim strategijama  u republici srbiji, koje se  odnose na različite  oblasti: borba protiv  korupcije, pranje novca  i finansiranje terorizma, trgovina ljudima, integrisano upravljanje  granicom, nedozvoljena trgovina  drogama i suprotstavljanje  ilegalnim migracijama (koja  se nalazi u  postupku usvajanja).
 
1.1.  vizija
 
društvo  sa najrazvijenijim sistemom  i najboljim rezultatima  u borbi protiv  organizovanog kriminala u  regionu, sa težnjom  ka njegovom potpunom  eliminisanju.
 
1.2. vrednosti
 
strategija  je zasnovana na  sledećim vrednostima:
– poštovanje  osnovnih ljudskih prava  i sloboda;
– profesionalni  državni službenici;
– partnerstvo  sa zajednicom;
– poštovanje  nacionalnih i međunarodnih  standarda;
– transparentnost  rada;
– saglasnost  ličnih i grupnih  interesa sa organizacionim;
– prihvatanje  individualnih odgovornosti i  posvećenost poslu.
 
1.3. misija
 
republika  srbija će svim  raspoloživim kapacitetima i  u saradnji sa  državama regiona i  međunarodnim organizacijama, kao  i razvijanjem savremenih  zakonskih okvira, institucija  i kapaciteta, efikasno  da se bori  protiv organizovanog kriminala.
 
1.4. osnovni ciljevi strategije
 
strategijom  se, u skladu  sa međunarodnim standardima  i preporukama, u  dužem vremenskom periodu  predviđaju mogući trendovi  i pravci razvoja  organizovanog kriminala i  definišu odgovarajući osnovni  ciljevi i mogućnosti  republike srbije za  njegovo predupređenje i  smanjivanje na najmanju  moguću meru. takođe, strategijom se  definiše politika, pravac  i metodologija državnih  organa u borbi  protiv organizovanog kriminala.
osnovni  ciljevi strategije su:
– razvijanje  proaktivnog pristupa u  borbi protiv organizovanog  kriminala;
– povećanje  efikasnosti u borbi  protiv organizovanog kriminala  odgovarajućom primenom preventivnog  i represivnog delovanja, kao i  oduzimanje imovine  proistekle izvršenjem krivičnog  dela;
– harmonizacija  nacionalnog zakonodavstva sa  međunarodnim standardima u  oblasti borbe protiv  organizovanog kriminala;
– jačanje  kapaciteta (ljudskih i  materijalno-tehničkih) svih  državnih organa koji  učestvuju u borbi  protiv organizovanog kriminala;
– jačanje  saradnje na nacionalnom, regionalnom i  međunarodnom nivou;
– jačanje  saradnje između državnih  organa, privatnog sektora  i civilnog društva.
 
 
2. organizovani kriminal u republici srbiji
 
2.1. pojam  i pojavni oblici
 
organizovani kriminal je izrazito štetna pojava za društva u bilo kojoj fazi razvoja, a posebno za ona koja se nalaze u fazi tranzicije  i demokratskog preobražaja. on zadire u sve sfere društva, uništava živote i pričinjava veliku materijalnu štetu, produkuje  i podstiče druge vrste kriminala, uzrokuje osećanje straha i beznađa i narušava integritet  i ugled državnih institucija i države u celini.
organizovani kriminal podrazumeva vršenje krivičnih dela od strane organizovane kriminalne grupe ili njenih pripadnika. pod organizovanom  kriminalnom grupom podrazumeva se grupa od tri ili više lica, koja postoji određeno vreme i deluje sporazumno  u cilju vršenja jednog ili više krivičnih dela za koja je propisana kazna zatvora od četiri godine ili teža kazna, radi sticanja, posredno ili neposredno, finansijske  ili druge koristi.
značajne karakteristike organizovanog kriminala su sledeće:
– svaki član kriminalne organizacije ima unapred određeni, odnosno očigledno  odredivi zadatak ili ulogu;
– delatnost kriminalne organizacije planirana je na duže vreme ili za neograničeni vremenski period;
– delatnost organizacije zasniva se na primeni određenih pravila unutrašnje kontrole i discipline članova;
– delatnost organizacije planira se i vrši u međunarodnim razmerama;
– u  vršenju delatnosti primenjuje se nasilje, zastrašivanje  ili da postoji spremnost za njihovu primenu;
– u  vršenju delatnosti koriste se privredne ili poslovne strukture, pranje novca i nezakonito  stečene dobiti;
– postoji uticaj organizacije ili njenog dela na političku vlast, sredstva javnog informisanja, zakonodavnu, izvršnu ili sudsku vlast ili na druge važne društvene  ili ekonomske činioce.
procenjuje se da u republici srbiji deluje više organizovanih kriminalnih grupa(u daljem tekstu: okg) koje su regionalo  povezane sa istim takvim grupama u zemljama u okruženju i šire, a najviše sa grupama iz crne gore, bosne i hercegovine, rumunije, republike  hrvatske, republike  makedonije, republike  bugarske i republike albanije. okg ostvaruju  veoma štetan uticaj na privredni i ekonomski razvoj republike srbije. osnovni metod njihovog delovanja je ulaganje velikih suma nelegalno  stečenog novca u legalne tokove, kao i za korumpiranje  pripadnika državne administracije, kako bi se došlo do zaštićenih  informacija i ostvario uticaj na tok i ishod krivičnog progona. nemoguće je precizno izračunati materijalno-finansijsku štetu koju republici srbiji nanosi organizovani kriminal, ali je sasvim sigurno da je ona velikih razmera.
na teritoriji ap kosova i metohije deluje veliki broj okg sa izraženom hijerarhijskom strukturom uspostavljenom na familijarnim odnosima koje se pretežno bave krijumčarenjem opojnih droga i psihoaktivnih supstanci, trgovinom ljudima i ljudskim organima, krijumčarenjem ljudi, međunarodnim krijumčarenjem motornih vozila, krijumčarenjem oružja i eksploziva, akcizne robe i drugih krivičnih dela sa elementima nasilja. ove grupe su povezane sa pojedinim okg na teritoriji centralne srbije i ap vojvodine i  drugim okg u zemljama regiona, a deo ilegalno stečenih sredstava preusmeravaju na finansiranje terorističkih organizacija.
specifičnost aktivnosti organizovanog kriminala u republici srbiji je pretnja po nacionalnu bezbednost, što zahteva pojačano angažovanje bezbednosnih službi.
pojavni oblici organizovanog kriminala zastupljeni u republici srbiji su: trgovina narkoticima, iznude, otmice, ucene, trgovina ljudima, krijumčarenje ljudi, korupcija, pranje novca, zloupotreba službenog položaja, falsifikovanje novca i drugih sredstava plaćanja, prostitucija, trgovina oružjem i eksplozivnim materijama, međunarodno krijumčarenje vozila, krijumčarenje akcizne robe i visokotehnološki kriminal.
položaj republike srbije i njeno mesto na međunarodnom putu droge doprinose da velike količine droge prolaze, ali se i zadržavaju u našoj zemlji. procesi dezintegracije prethodnog društvenog sistema sa uspostavljanjem novog, koji je tek u formiranju, zajedno sa porastom organizovanog kriminala, prostitucije, trgovine ljudima i generalno osiromašenje nacije samo su doprineli intenziviranju problema vezanog za droge. ekonomski gubici za društvo zbog trgovine drogama, ilegalnih tokova novca i transakcija su ogromni, koje između ostalog produkuju i velike troškove lečenja zavisnika, njihove socijalne zaštite i dr. ponuda opojnih droga na domaćem „tržištu” direktno zavisi od njenog kretanja na evropskom i svetskom „tržištu”.
krivična dela sa elementima nasilja, kao što su: otmice, iznude i ucene karakterišu specifične ekonomske i društvene prilike u republici srbiji. sadašnja ekonomska kriza na svetskom nivou, koja će verovatno zahvatiti i našu zemlju, uticaće na porast krivičnih dela sa elementima nasilja i specijalizaciju organizovanih kriminalnih grupa za vršenje ovih krivičnih dela kao i povezivanje sa okg u okruženju.
deo zapadnog balkana, a samim tim i republika srbija, postala je izvorište trgovine oružja, naročito nakon oružanih konflikata u poslednjoj deceniji prošlog veka, koje je preostalo kao veliki „višak” naoružanja. za krijumčarenje oružja republika srbija je tranzitna zemlja, ali i zemlja izvorišta i odredišta.
problematiku međunarodnog krijumčarenja motornih vozila karakterišu povezivanje kriminalnih grupa u regionu i šire, sa jasnim podelama poslova, stvarajući mrežnu strukturu, krađe i prevare u vezi sa osiguranjem automobila, skupocenih autobusa, kamiona i radnih mašina, falsifikovanje dokumentacije i povezivanje sa graničnim državnim službenicima radi nesmetanog prolaska.
poslednjih godina republika srbija se osim tranzita ili odredišta, češće pojavljuje i kao zemlja porekla žrtava trgovine ljudima, najčešće u cilju seksualne i radne eksploatacije. republika srbija se nalazi u centru tranzitnih ruta za legalan i ilegalan promet roba i ljudi. imajući to u vidu, niz godina unazad se upravo „balkanskom rutom” ka zemljama evropske unije vršilo krijumčarenje državljana afroazijskih zemalja, kao i lica albanske i turske nacionalnosti. u pojavi ilegalnih migracija preko teritorije republike srbije kao tranzitne zemlje, poslednjih godina je sve prisutnija i ekonomska migracija domaćeg stanovništva. navedenom pogoduje i status dela teritorije republike srbije, ap kosova i metohije, iz kog pravca je poslednjih godina registrovan najveći broj ilegalnih ulazaka na teritoriju centralne srbije.
korupcija predstavlja ozbiljan društveni problem i njene razmere nije moguće utvrditi. postoje indicije da je takozvana „tamna brojka kriminala” u ovoj oblasti daleko veća imajući u vidu obostranu korist lica koje prima i koje daje mito. korupcija je odnos koji se zasniva zloupotrebom ovlašćenja u javnom ili privatnom sektoru u cilju sticanja lične koristi ili koristi za drugoga. organizovani kriminal neodvojivo je povezan sa korupcijom, a pre svega u državnim organima. u slučajevima korupcije u državnim organima, organizacijama i javnim službama narušavana je zakonska procedura, profesionalna etika i moral, strukovna pravila i povređivana su prava građana na socijalnu zaštitu, obrazovanje, medicinski tretman, fer i pravično suđenje. korupcijom su posebno pogođeni obrazovni i zdravstveni sektor, lokalna samouprava, pravosuđe, carina i policija.
pranje novca predstavlja spoj između opšteg i privrednog kriminala i jedan je od bitnijih faktora organizovanog kriminala. uočene tendencije ukazuju da se novac stečen vršenjem predikatnih krivičnih dela ulaže u kupovinu nepokretnosti i luksuznih dobara na teritoriji republike srbije. takođe, nezakonito stečen novac transferiše se van granica republike srbije na privatne račune fizičkih lica, kao i na račune „off shore” firmi koje se osnivaju za tu namenu. prisutna je i tendencija da novac stečen vršenjem predikatnih  krivičnih dela iz oblasti opšteg kriminala se plasira u legalne tokove, pri čemu se koriste specijalizovana lica iz oblasti finansija za pranje novca. uočena je pojava da se novac stečen na nelegalan način u inostranstvu unosi u zemlju, fizički ili putem bankarskih transfera i ulaže u nekretnine u republici srbiji, čemu pogoduje nepostojanje ili nezadovoljavajuća primena propisa o poreklu imovine. proces privatizacije u republici srbiji u velikoj meri omogućuje ulaganje „prljavog” novca u kupovinu pravnih lica koja se privatizuju.
nakon uvođenja jedinstvene evropske valute, uočeno je da kriminalne grupe u republici srbiji, koje se bave falsifikovanjem novca i njegovom distribucijom, uglavnom falsifikuju evro novčanice, a da su novčanice domaće valute i američkog dolara sve ređe predmet falsifikovanja. pored organizovanog falsifikovanja novca, sve su češći slučajevi u kojima pojedinici, uz pomoć savremene računarske opreme, vrše izradu falsifikovanog novca, što u budućnosti može biti veliki problem, s obzirom na potencijalnu masovnost ovakvih slučajeva. osim slučajeva falsifikovanja novca, tokom 2008. godine, na teritoriji republike srbije, uočeno je i postojanje organizovanih kriminalnih grupa koje se bave falsifikovanjem i zloupotrebom platnih kartica, koje su sve češće sredstvo plaćanja u našoj zemlji.
trenutna situacija u oblasti visokotehnološkog kriminala ukazuje na činjenicu da je stopa porasta ove vrste kriminala i broja povratnika u izvršenju ovih krivičnih dela velika, naročito u domenu neovlašćenog pristupa zaštićenom računaru, računarskoj mreži i elektronskoj obradi podataka, i povredi prava intelektualne svojine. tokom 2008. godine zabeležen je enormno veliki broj neovlašćenog pristupa zaštićenim računarima i računarskim mrežama koji se odnose na internet prezentacije, kako vladinih institucija tako i na internet prezentacije pravnih i fizičkih lica iz republike srbije. takođe, organizovane kriminalne grupe za krijumčarenje narkotika, falsifikovanje novca, trgovinu ljudima, pranja novca sve više koriste mogućnosti novih tehnologija za ostvarivanje međusobne komunikacije, koja se ogleda u primeni voip tehnologije, elektronske pošte, instant mesindžera (msn, icq, i dr.).
predviđa se da će budući period visokotehnološkog kriminala karakterisati veće uključivanje organizovanog kriminala u korišćenje računara prilikom distribucije opojnih droga, zloupotrebe dece, zloupotrebe platnih kartica, zatim u prostituciji, trgovini ljudskim organima, elektronskom transferu novca koji nudi atraktivne mogućnosti za brzo i pouzdano „pranje novca”, većem uključivanju maloletnih lica u izvršenje težih krivičnih dela, krađi identiteta i zloupotrebi u elektronskoj trgovini.
 
2.2. faktori koji pogoduju razvoju organizovanog kriminala
 
faktori  koji pogoduju razvoju  organizovanog kriminala u  republici srbiji su  brojni, a po  vrsti i intenzitetu  slični su faktorima  istovrsne pojave koja  je zahvatila zemlje  u tranziciji. posebno  su uticajni sledeći  faktori: siromaštvo i  visok stepen nezaposlenosti, struktura vlasništva  i svojinska transformacija, korupcija, geotranzitni  položaj zemlje, neprimenjivanje ili selektivno  primenjivanje propisa, nedostatak profesionalizma i  zloupotreba savremenih tehnologija.
predviđa  se da će  na dalje kretanje  i razvoj organizovanog  kriminala u republici  srbiji, varirajućim intenzitetom, uticati svi  navedeni faktori, ali i svetska  ekonomska kriza, povećan trend konzumiranja  opojnih droga i  psihoaktivnih supstanci, ulaganje  novca stečenog izvršenjem  krivičnih dela u  legalne tokove, ekspanzija visokotehnološkog kriminala, ekološki  kriminal i dr.
upravo  iz ovih razloga, neophodno je  da strategija predvidi  kontinuiran integrisan proces  mera i metoda  svih državnih organa  u borbi protiv  organizovanog kriminala.
 
 
3. institucije, kapaciteti  i sredstva za  borbu protiv organizovanog  kriminala
 
3.1. normativno-pravni okvir
 
strategija  je utemeljena na  svim važećim zakonima, konvencijama, bilateralnim  i multilateralnim ugovorima, kao i  drugim pravnim aktima  donetim i usvojenim  do dana stupanja  na snagu ove  strategije. republika srbija  je u proteklom  periodu ratifikovala najvažnije  konvencije koje se  odnose na borbu  protiv organizovanog kriminala.
uspostavljanje  savremenog i sveobuhvatnog  zakonskog okvira u  skladu sa relevantnim  međunarodnim standardima predstavlja  jedan od ključnih  sistemskih uslova za  efikasnu borbu protiv  organizovanog kriminala u  republici srbiji. svi državni organi  koji su nadležni  za borbu protiv  organizovanog kriminala vrše  procenu delotvornosti zakonskog  okvira i staraju  se o njegovom  unapređenju u skladu  sa potrebama.
nadležnost, ovlašćenja i  postupanje svih državnih  organa koji učestvuju  u borbi protiv  organizovanog kriminala uređuje  više zakona, od kojih su  najvažniji: krivični zakonik („službeni glasnik  rs”, br. 85/05, 88/05 – ispravka, 107/05 – ispravka), zakonik o krivičnom  postupku („službeni list  srj”, br. 70/01, 68/02 i „službeni glasnik  rs”, br. 58/04, 85/05 – dr. zakon, 85/05, 115/05 i49/07) i zakonik  o krivičnom postupku („službeni glasnik  rs”, br. 46/06, 49/07 i122/08), zakon o  policiji („službeni glasnik  rs”, broj 101/05), zakon  o organizaciji i  nadležnosti državnih organa  u suzbijanju organizovanog  kriminala („službeni glasnik  rs”, br. 42/02, 27/03, 39/03, 60/03 – us, 67/03, 29/04, 58/04 – dr. zakon, 45/05 i61/05), zakon o  osnovama uređenja službi  bezbednosti republike srbije („službeni glasnik  rs”, broj 116/07), zakon  o službama bezbednosti  savezne republike jugoslavije („službeni list  srj”, broj 37/02 i „službeni list  srbije i crne  gore”, broj 17/04), zakon  o bezbednosno-informativnoj  agenciji („službeni glasnik  rs”, broj 42/02), zakon o  oduzimanju imovine proistekle  iz krivičnog dela („službeni glasnik  rs”, broj 97/08), zakon  o odgovornosti pravnih  lica za krivična  dela („službeni glasnik  rs”, broj 97/08), zakon  o programu zaštite  učesnika u krivičnom  postupku („službeni glasnik  rs”, broj 85/05), carinski  zakon („službeni glasnik  rs”, br. 73/03, 61/05, 85/05 – dr. zakon i62/06 – dr. zakon), zakon o  sprečavanju pranja novca („službeni glasnik  rs”, br. 107/05, 117/05 – ispravka  i 62/06 – dr. zakon), zakon o  poreskom postupku i  poreskoj administraciji („službeni  glasnik rs”, br. 80/02, 84/02 – ispravka, 23/03 – ispravka, 70/03, 55/04, 61/05, 85/05 – dr. zakon, 62/06 – dr. zakon i61/07), zakon o  izvršenju krivičnih sankcija („službeni glasnik  rs”, broj 85/05) i zakon o  organizaciji i nadležnosti  državnih organa za  borbu protiv visokotehnološkog  kriminala („službeni glasnik  rs”, broj 61/05).
nacionalna  strategija za borbu  protiv korupcije, koja  je sastavni deo  odluke o utvrđivanju  nacionalne strategije protiv  korupcije („službeni glasnik  rs”, broj 109/05), predviđa  niz preporuka koje  se odnose na  borbu protiv korupcije. ova strategija, pored ostalog, sadrži i  preporuke koje se  odnose na doslednu  primenu propisa o  obaveznom oduzimanju koristi  koja potiče od  korupcije, kao i  izradu uputstva o  postupanju sa privremeno  oduzetom, zamrznutom i  oduzetom imovinskom koristi.
u zakoniku o  krivičnom postupku sadržane  su posebne odredbe  o postupku za  krivična dela organizovanog  kriminala, o postupku  oduzimanja predmeta i  imovinske koristi i  postupku međunarodne saradnje  u otkrivanju i  krivičnom gonjenju učinilaca  krivičnih dela organizovanog  kriminala. takođe,  sadržane  su i odredbe  koje se odnose  na svedoka saradnika, ostvarivanje uvida  u račun bankarske  ili druge finansijske  organizacije, privremenu obustavu  isplate odnosno izdavanja  sumnjivog novca, vrednosnih papira ili  predmeta. pored primene  mera iz čl. 232. i 234. ovog  zakonika, regulisana je  i primena mera  pružanje simulovanih poslovnih  usluga, sklapanje simulovanih  pravnih poslova i  angažovanje prikrivenih islednika, kontrolisanih isporuka, kao i  privremeno oduzimanje predmeta  i imovinske koristi  i van uslova  predviđenih odredbama čl. 82. do 88. i čl. 513. do520. ovog zakonika.
status  svedoka saradnika, uloga  prikrivenog islednika, obim  kontrolisane isporuke, mogućnost primene specijalnih  istražnih tehnika i  u fazi pripremanja  krivičnog dela organizovanog  kriminala, korišćenje video-konferencijske veze  prilikom saslušanja okrivljenog  ili osuđenog lica, poseban pritvorski  i zatvorski režim  za organizatore kriminalne  organizacije, poštovanje međunarodnih  standarda prava na  odbranu, samo su  neka od pitanja  koja su zakonima  već predviđena, ali  bi ih trebalo  na odgovarajući način  urediti zakonima.
 
3.2. institucionalni okvir za borbu protiv organizovanog  kriminala
 
vlada  kao nosilac izvršne  vlasti, usmerava i  usklađuje rad organa  državne uprave i  vrši nadzor nad  njihovim radom. politička volja vlade  i drugih subjekata  političkog sistema ima  veoma važnu ulogu  u borbi protiv  organizovanog kriminala. od  rešenosti i sposobnosti  činilaca političkog sistema  da se obračunaju  sa organizovanim kriminalom  zavisi njen uspeh. zbog toga, postojanje i  stabilnost političke volje, usvajanje i  sprovođenje odgovarajućih propisa, kao i  jačanje državnih organa, odnosno institucionalnog  okvira i politike  predstavljaju uslove za  sprovođenje strategije.
na osnovu važećeg  zakonodavstva, nosioci borbe  protiv organizovanog kriminala  su: ministarstvo  unutrašnjih poslova, bezbednosno-informativna agencija (bia), vojnobezbednosna  agencija (vba) kao organ uprave  u sastavu ministarstva  odbrane, ministarstvo pravde  i ministarstvo finansija (uprava za  sprečavanje pranja novca, poreska uprava, uprava carina).
zakonom  se uređuje organizacija  i nadležnost državnih  organa u suzbijanju  organizovanog kriminala, i  formirani su specijalizovani  državni organi za  borbu protiv organizovanog  kriminala, i to:
– posebno  odeljenje za suzbijanje  organizovanog kriminala – „specijalno  tužilaštvo” u okružnom  javnom tužilaštvu u  beogradu;
– služba  za borbu protiv  organizovanog kriminala (u  daljem tekstu: sbpok), u okviru  ministarstva unutrašnjih poslova;
– posebno  odeljenje u okružnom  sudu u beogradu;
– posebna  pritvorska jedinica u  okružnom zatvoru u  beogradu.
ministarstvo  unutrašnjih poslova raspolaže  posebno organizovanim, opremljenim  i obučenim organizacionim  jedinicama za borbu  protiv organizovanog kriminala. uprava kriminalističke  policije objedinjuje sve  jedinice koje učestvuju  u borbi protiv  organizovanog kriminala među  kojima je sbpok  nosilac tih aktivnosti. u okviru  sbpok-a funkcionišu  organizacioni delovi koji  se bave suzbijanjem  organizovanog kriminala iz  oblasti narkotika, opšteg, finansijskog i  visokotehnološkog  kriminala (odeljenje formirano2008. godine).
ministarstvo  pravde – posebna odeljenja  sudova i posebno  odeljenje tužilaštva nadležna  za postupanje u  krivičnim delima organizovanog  kriminala u potpunosti  su materijalno i  tehnički opremljena.
u republičkom javnom  tužilaštvu, 2008. godine, osnovano je posebno  odeljenje koje se  bavi krivičnim delima  korupcije i krivičnim  delima privrednog kriminala  koja su povezana  sa korupcijom. takođe, specijalizovana odeljenja  formirana su u  četiri okružna tužilaštva  u beogradu, novom sadu, nišu i kragujevcu. navedena odeljenja  postupaju u teškim  slučajevima korupcije, odnosno  slučajevima „visoke korupcije”.
u sastavu ministarstva  finansija nalaze se: uprava za  sprečavanje pranja novca, poreska uprava  i uprava carina.
uprava  za sprečavanje pranja  novca ovlašćena je  da pribavlja, analizira i razmenjuje  podatke i informacije  u vezi sa  pranjem novca sa  nadležnim državnim organima, kao i  srodnim službama drugih  država i međunarodnim  organizacijama.
u okviru poreske  uprave formiran je  sektor poreske policije, kao posebna  organizaciona jedinica nadležna  za otkrivanje poreskih  krivičnih dela i  njihovih učinilaca.
u upravi carina  formiran je sektor  za kontrolu primene  carinskih propisa koji  u svom sastavu  ima odeljenja za  suzbijanje krijumčarenja,  zaštitu  intelektualne svojine, carinske istrage, obaveštajne poslove i  analizu i upravljanje  rizikom, koja svoju  delatnost obavljaju i  u oblasti suzbijanja  organizovanog kriminala.
bezbednosno-informativna agencija  u okviru svojih  nadležnosti obavlja i  poslove koji su  u vezi sa  borbom protiv međunarodnog  organizovanog kriminala, odnosno  stručnim poslovima i  zadacima otkrivanja, istraživanja  i dokumentovanja najtežih  oblika organizovanog kriminala  sa elementima inostranosti. u bezbednosno-informativnoj agenciji  su na osnovu  odgovarajućih podzakonskih akata, formirane organizacione  jedinice koje se  bave poslovima i  zadacima u vezi  sa suprotstavljanjem međunarodnom  organizovanom kriminalu, u  skladu sa zakonom  i smernicama koje  dobija od vlade. agencija je  uspostavila saradnju sa  većim brojem službi  bezbednosti susednih zemalja, zemalja jugoistočne  evrope i evropske  unije, kao i  srodnim službama drugih  zemalja.
vojnobezbednosna  agencija u okviru  svojih nadležnosti otkriva, istražuje i  dokumentuje krivična dela  sa elementima organizovanog  kriminala unutar ministarstva  odbrane i vojske  srbije ili koja  su usmerena prema  ministarstvu odbrane i  vojsci srbije. u vojnobezbednosnoj agenciji su  na osnovu odgovarajućih  podzakonskih akata formirane  organizacione jedinice za  suprotstavljanje organizovanom kriminalu. vojnobezbednosna agencija je  u oblasti suprotstavljanja  organizovanom kriminalu ostvarila  saradnju sa srodnim  službama u zemlji  i inostranstvu.
saradnja  među subjektima u  borbi protiv organizovanog  kriminala je uspostavljena, sa mogućnošću  unapređenja u zajedničkim  istragama, razmeni podataka  i uspostavanju efikasnijeg  informacionog sistema.
radna  tela vlade obrazuju  se radi davanja  mišljenja i predloga  u pitanjima iz  nadležnosti vlade i  usklađivanja stavova organa  državne uprave. vlada može da  obrazuje povremena radna  tela radi razmatranja  pojedinih pitanja iz  svoje nadležnosti i  davanja predloga, mišljenja i stručnih  obrazloženja. u cilju  daljeg unapređenja saradnje  između policijskih i  pravosudnih organa i  poboljšanja razmene informacija  i koordinacije među  državnim organima, uspostaviće se, pri vladi, radno koordinaciono telo  za pravosuđe i  unutrašnje poslove koje  će se baviti  pitanjima iz oblasti  pravosuđa i unutrašnjih  poslova. ovo telo  će činiti predstavnici  nadležnih državnih organa  za oblast pravosuđa  i unutrašnjih poslova, kao i  ostalih državnih organa  po pozivu.
ostali  državni organi, organi uprave, teritorijalne autonomije, lokalne  samouprave i javnih  službi predstavljaju bitan  činilac u borbi  protiv organizovanog kriminala.
uspostavljanje  novih organizacionih jedinica
potreba  za fleksibilnim odgovorom  na sve savremene  oblike organizovanog kriminala, koje karakterišu  složenost, dinamičnost i  promena pojavnih oblika, zahteva mogućnost  osnivanja novih organizacionih  jedinica u skladu  sa zakonskim okvirom  i budžetskim sredstvima.
novim  zakonom o oduzimanju  imovine proistekle iz  krivičnog dela predviđeno  je da se  u okviru ministarstva  unutrašnjih poslova formira  organizaciona jedinica nadležna  za finansijsku istragu  koja otkriva imovinu  proisteklu iz krivičnog  dela i vrši  druge poslove u  skladu sa navedenim  zakonom, a u  okviru ministarstva pravde  je predviđeno formiranje  direkcije za upravljanje  oduzetom imovinom koja  bi vršila upravljanje, procenu, čuvanje i prodaju  imovine proistekle iz  krivičnog dela. takođe, predviđeni su  posebni postupci privremenog  i trajnog oduzimanja  imovine proistekle iz  krivičnog dela.
novim  zakonom o javnom  tužilaštvu („službeni glasnik  rs”, broj 116/08), predviđeno  je osnivanje tužilaštva  za organizovani kriminal  kao tužilaštva posebne  nadležnosti koje se  osniva za teritoriju  republike srbije. istim zakonom predviđeno  je da ovo  tužilaštvo može da  ima odeljenja van  svog sedišta. predviđeno je da  republički javni tužilac  može da ovlasti  tužioca za organizovani  kriminal da postupa  u pojedinom predmetu  iz nadležnosti drugog  tužioca radi efikasnijeg  vođenja postupka ili  drugih važnih razloga. ovaj zakon  će se primenjivati  od 1. januara 2010. godine  do kada će  biti izabran tužilac  za organizovani kriminal, njegovi zamenici  i biće preuzeti  predmeti za koje  je bilo nadležno  posebno odeljenje za  suzbijanje organizovanog kriminala  koje je obrazovano  u okružnom javnom  tužilaštvu u beogradu.
 
3.3. kapaciteti za borbu protiv organizovanog kriminala
 
sve  državne organe koji  su nadležni za  borbu protiv organizovanog  kriminala karakteriše kadrovska  nepopunjenost, kako u  broju tako i  u kvalitetu. na  jednoj strani postoji  tendencija odliva kvalitetnih  i iskusnih kadrova  u druge državne  organe i privatni  sektor, koji ih  privlači neuporedivo boljim  materijalnim uslovima rada, a na  drugoj priliv mladih  i neiskusnih službenika  kojima u velikoj  meri nedostaju znanja  i veštine koji  su potrebni za  uspešnu borbu protiv  organizovanog kriminala. da  bi bili stvoreni  kvalitetni kadrovi za  borbu protiv organizovanog  kriminala potreban je  proces višegodišnjeg neposrednog  angažovanja na tim  poslovima i stalno  osposobljavanje i usavršavanje  za različite vrste  specijalizacije.
specijalizacija  kadrova za borbu  protiv organizovanog kriminala, kao proces, za sada  nema trajni karakter, niti postoji  razvijen sistem obuke  koji bi omogućavao  kontinuirano sticanje potrebnih  kompetencija. ona se  sada ostvaruje povremeno, kroz seminare, okrugle stolove, praktične obuke, studijske posete  i dr. posebno je potrebna  radi sagledavanja specifičnosti  organizovanog kriminala, usavršavanja  metoda borbe, taktike istraživanja i  dokumentovanja savremenih oblika  kriminala, primene specijalnih  istražnih tehnika, sprovođenja finansijskih istraga  i efikasnog oduzimanja  imovine proistekle izvršenjem  krivičnih dela, implementacije međunarodnih  standarda, razvijanja pravne  regulative i u  drugim oblastima.
ulaganje  u modernizaciju infrastrukture  i opreme je  neprestana potreba, naročito u pogledu  standardizovanosti  i savremenosti, imajući  u vidu sisteme  i opremu koju  danas koriste organizovane  kriminalne grupe. ovim se omogućava  integracija i brza  reakcija svih relevantnih  državnih organa, i obezbeđuje kontinuirana  i efikasna borba  protiv organizovanog kriminala.
potrebna  sredstva za sprovođenje  aktivnosti obezbeđuju se  iz budžeta republike  srbije. osnovni ciljevi  strategije će biti  realizovani kroz različite  aktivnosti državnih organa  i međunarodnih subjekata. posebne aktivnosti  koje treba sprovesti  je uspostavljanje mehanizama  i instrumenata planiranja  finansiranja kako iz  budžeta republike srbije, tako i  iz međunarodnih fondova  i instrumenata finansiranja. uočena je  i potreba za  povećanom koordinacijom međunarodnih  fondova i instrumenata  finansiranja.
proaktivan  pristup u borbi  protiv organizovanog kriminala  nosi u sebi  perspektivu promena u  našim ukupnim mogućnostima  i podrazumeva, između  ostalog, koordinaciju i  bolje korišćenje obaveštajnih  podataka, kao i  informacija proisteklih iz  strateške analize (npr. rizika  i procene pretnji), unapređenje znanja, pojačanu međusobnu  saradnju državnih organa, efikasnije sprovođenje  postojećih zakona, primenu najboljih iskustava  iz prakse i  povezivanje informacionih mreža  i baza podataka  nadležnih državnih organa, kao i  razvijanje regionalne saradnje  na svim nivoima.
organizovani  kriminal predstavlja pretnju  i rizik po  nacionalnu bezbednost što  zahteva pojačan kriminalističko-obaveštajni rad  i razmenu podataka. iako je  saradnja bezbednosnih i  obaveštajnih službi na  zadovoljavajućem  nivou, treba razmotriti  mogućnost daljeg unapređenja  razvoja ove saradnje  ka još efikasnijem  sistemu zasnovanom na  novim saznanjima i  iskustvima, kako domaćih  tako i stranih  subjekata u borbi  protiv organizovanog kriminala. informacije se  razmenjuju, ali postoje  brojni informacioni sistemi  između kojih ne  postoji zadovoljavajuća koordinacija.
preventivni  oblik borbe protiv  organizovanog kriminala obuhvata  različite aktivnosti kojima  se umanjuju mogućnosti  vršenja krivičnih dela  i poboljšavaju društveni  činioci koji sprečavaju  nastanak i razvoj  organizovanog kriminala. pored  toga, on doprinosi  obaveštavanju i zaštiti  žrtava organizovanog kriminala  što uslovljava saradnju  i povezivanje aktera  prevencije na svim  nivoima. takođe, važno mesto bi  morala da ima  procena mogućeg uticaja  određenih zakonskih rešenja  na prevenciju organizovanog  kriminala.
nedostatak  adekvatne strategijske analize  je jedan od  bitnih faktora koji  otežava borbu protiv  organizovanog kriminala. strategijska  analiza koja između  ostalog obuhvata i  analizu postojećih rizika  i procenu pretnji, uz pojačan  obaveštajni rad, preduslov je za  efikasnu borbu protiv  organizovanog kriminala.
 
3.4. građansko društvo i mediji u borbi protiv organizovanog  kriminala
 
kompleksnost  borbe protiv organizovanog  kriminala kao društvene  pojave zahteva aktivnu  ulogu celokupnog društva, pre svega  građanstva. interes građanskog  društva da bude  zaštićeno od organizovanog  kriminala predstavlja važan  potencijal za saradnju  sa nadležnim državnim  organima. takođe, postoje mnogobrojni simptomi  organizovanog kriminala koje  građani zapažaju, kao što su  kriminalne aktivnosti, sumnjiva  ponašanja, posledice i  drugo.
napori  državnih organa u  borbi protiv organizovanog  kriminala ne mogu  da daju odgovarajuće  rezultate, bez podrške  građana. oni su  jedan od glavnih  objekata zaštite strategije, ali i  njen akter. strategijom će se  pružiti mogućnost za  razvijanje svesti građana  o dalekosežnim posledicama  organizovanog kriminala.
udruženja  građana, strukovna i  profesionalna udruženja takođe  mogu da uoče  probleme u vezi  sa novim pojavnim  oblicima organizovanog kriminala. saradnja specijalizovanih  državnih organa sa  njima može da  bude od velikog  značaja prilikom uočavanja  novih pojavnih oblika  organizovanog kriminala.
mediji  i njihov nesumnjiv  uticaj na društvo  svakako predstavljaju značajan, gotovo nezaobilazan  faktor u borbi  protiv organizovanog kriminala, posebno kroz  objektivno izveštavanje o  pojavnim oblicima, afirmaciju postignutih rezultata, kao i  ukazivanje na štetne  posledice koje ova  pojava ima na  društvo u celini, u meri  koja ne utiče  na vođenje postupaka  protiv učinilaca krivičnih  dela organizovanog kriminala. u isto  vreme, sama priroda  i finansijska moć  organizovanog kriminala nameće  uvek prisutnu opasnost  ostvarivanja uticaja na  medije radi profilisanja  javnog mnjenja i  skretanja pažnje javnosti  sa aktivnosti pojedinih  kriminalnih grupa.
 
 
4. mere
 
na osnovu predviđanja  daljeg kretanja i  razvijanja organizovanog kriminala  u republici srbiji, kao i  procene raspoloživih nacionalnih  kapaciteta i mogućnosti  za borbu protiv  te pojave, potrebno je preduzeti  sledeće mere:
 
normativno-pravne
 
1. formulisati  jedinstvenu zakonsku definiciju  organizovanog kriminala koja  će biti usklađena  sa evropskim i  međunarodnim kriterijumima i  omogućiti veću efikasnost  u borbi protiv  te pojave;
2. proceniti  normativno pravni okvir  u smislu revidiranja  postojećih zakona i  usvajanja novih i  nastaviti sa pristupanjem  republike srbije međunarodnim  konvencijama sa potpunom  i doslednom primenom  međunarodnih preporuka, inicijativa  i standarda za  borbu protiv organizovanog  kriminala;
3. doneti  nove zakone kojima  će se regulisati  rad bezbednosno-informativne  agencije i vojnobezbednosne  agencije, uz uvažavanje  specifičnosti da je  do daljnjeg potrebno  da navedene službe  bezbednosti zadrže određena  policijska ovlašćenja;
 
institucionalne
 
4. razvijati  institucionalne  uslove za efikasno  otkrivanje i dokazivanje  krijumčarenja narkotika, ljudi, vozila, lakog oružja i  drugih dobara,  pranja  novca, koruptivnih i  krivičnih dela u  oblasti visoke tehnologije  i dosledno oduzimanje  imovine stečene izvršenjem  krivičnih dela;
5. unapređivati  sve oblike saradnje  i koordinacije državnih  organa nadležnih za  sprovođenje strategije na  svim nivoima kako  u republici srbiji  tako i na  reginalnom i međunarodnom  nivou;
6. unapređivati  prevenciju u borbi  protiv organizovanog kriminala, sa težištem  na izučavanju uzroka  i posledica u  saradnji državnih organa  sa visokoobrazovnim ustanovama i  institucijama u zemlji  i inostranstvu;
 
kapaciteti
 
7. obezbeđivati  i razvijati kvalitetne  kadrove u državnim  organima odgovornim za  sprovođenje strategije, sa  težištem na objektivnim  i visokim kriterijumima  selekcije, popuni, razvoju i napredovanju  u karijeri zasnovanim  na sposobnostima i  rezultatima rada, potrebnoj specijalizaciji, motivaciji  i nagrađivanju, edukaciji  i obuci i  razvijati sistem upravljanja  i rukovođenja i  njihove organizacione kompetencije;
8. razvijati  proces proaktivnih istraga  radi efikasnog dokazivanja  i procesuiranja krivičnih  dela organizovanog kriminala;
9. obezbeđivati  i razvijati materijalno-tehničke i  finansijske kapacitete državnih  organa koji su  odgovorni za sprovođenje  strategije. učestvovati u  zajedničkim  projektima sa  medijima, lokalnom zajednicom  i drugim partnerima  strategije;
10. razvijati specijalne istražne, operativno-taktičke, kriminalističko-obaveštajne i analitičko-operativne metode borbe protiv organizovanog kriminala;
11. stvarati zajedničke istražne timove i sprovoditi koordinisane akcije;
12. uspostaviti i razvijati sistem efikasnih instrumenata za strategijsku analizu;
13. uspostaviti nove i razvijati postojeće organizacione jedinice za borbu protiv organizovanog kriminala;
 
javnost i mediji
 
14. promovisati rezultate u borbi protiv organizovanog kriminala i transparentnost rada državnih organa odgovornih za sprovođenje strategije, kroz objektivno  i nepristrasno izveštavanje;
15. razvijati mogućnosti subjekata civilnog društva za pružanje doprinosa u borbi protiv organizovanog kriminala.
 
 
5. implementacija
 
da  bi se obezbedila potpuna primena strategije i postigao uspeh u borbi protiv organizovanog kriminala, uspostaviće  se efikasan i racionalan menadžment na najvišem nivou. u slučaju promene okolnosti  predviđenih strategijom izvršiće se njeno revidiranje.
u  roku od šest meseci nakon objavljivanja strategije, biće donet akcioni plan o njenoj implementaciji, kojim će se detaljno razraditi mere, i posebno razmotriti  preventivni i represivni oblik borbe protiv organizovanog kriminala, kao i oduzimanje  imovine proistekle iz krivičnih dela. strukturu  tog dokumenta činiće sledeći elementi: uspostavljanje  efikasne organizacione strukture (stvaranje novih organizacionih  jedinica i radnih grupa); podela odgovornosti  u odnosu na strategijski nadzor, kontrolu, praćenje, evaluaciju  i revidiranje (dalje razvijanje) strategije, sistem rukovođenja, sistem mera za realizaciju mera strategije, indikatore  uspeha, nosioce i izvršioce  aktivnosti, finansije, mogući rizici i rokovi.
za  efikasno sprovođenje strategije, vlada će osnovati  radno telo sastavljeno od predstavnika državnih organa koji učestvuju u sprovođenju strategije, kao i drugih zainteresovanih  subjekata, sa osnovnim zadacima:
– formiranje radne grupe za izradu akcionog plana;
– koordiniranje radom državnih organa odgovornih za sprovođenje strategije;
– podnošenje izveštaja vladi o sprovođenju strategije;
– predlaganje revidiranja strategije u skladu sa potrebama.
 
 
6. akcioni plan
 
akcioni plan za sprovođenje ove strategije, vlada će utvrditi u roku od šest meseci od dana objavljivanja  strategije.
 
 
7. završni deo
 
ovu strategiju objaviti u „službenom glasniku republike srbije”.
 
05 broj 02-1806/2009-1
u beogradu, 26. marta 2009. godine
vlada
prvi potpredsednik vlade –
zamenik predsednika vlade,
ivica dačić, s.r.
