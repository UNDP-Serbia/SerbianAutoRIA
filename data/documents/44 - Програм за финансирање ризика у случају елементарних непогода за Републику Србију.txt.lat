Program za finansiranje rizika u slučaju elementarnih nepogoda za Republiku Srbiju 
Uvod 
Poplave koje su se dogodile u Republici Srbiji u maju 2014. godine, u razmerama koje nisu zabeležene u poslednjih 120 godina, ugrozile su živote, zdravlje i imovinu više od 1,6 miliona ljudi (22 procenta ukupnog stanovništva) u 38 opština u centralnoj i zapadnoj Srbiji. Poplave su ugrozile, a u velikom obimu i uništile, imovinu veće vrednosti, čime je bio onemogućen rad privrednih subjekata, škola i drugih obrazovnih ustanova, zdravstvenih ustanova, ustanova socijalne zaštite i drugih subjekata na poplavljenim područjima, a naročito je bio ugrožen nesmetan rad energetskog sistema Republike Srbije. Štetne posledice poplava su posebno bile vidljive u oblasti poljoprivredne proizvodnje (ratarstvo, stočarstvo), tako da su zasađeni poljoprivredni proizvodi u većem obimu uništeni, a stočni fond je u velikoj meri bio ugrožen, a u određenom obimu i uništen. Naravno, nesporno je da je najveći gubitak u poplavama predstavljao gubitak ljudskih života, koji se nikakvim merama ne mogu vratiti. Poplave i klizišta su odnele 51 žrtvu, od kojih je 23 nastradalo davljenjem. Otprilike 32 hiljade ljudi je bilo evakuisano iz svojih domova, od kojih je 25 hiljada iz Obrenovca. Preko 5 hiljada evakuisanih bilo je smešteno u privremena skloništa i kampove koje su organizovali Vlada i Crveni krst Srbije. 
Uporedo sa preduzimanjem hitnih mera sa ciljem otklanjanja neposredne opasnosti po živote i zdravlje ljudi i imovine veće vrednosti, Vlada je pokrenula postupak procene nastale štete, uz istovremeno sagledavanje i predlaganje mera za oporavak i obnovu poplavljenih područja, uz podršku Evropske unije, Ujedinjenih nacija i Svetske banke. Prema rezultatima izvršene procene, ukupna šteta od poplava u 24 opštine pogođene poplavom, koje su izabrane za procenu, iznosila je 1.525 miliona evra, od kojih 885 miliona evra (57% ukupne štete) predstavlja vrednost uništene materijalne imovine, dok se 640 miliona evra (43% ukupne štete) odnosi na gubitke u proizvodnji. Kada se uzmu u obzir i preostale opštine, što znači svih 38 opština pogođenih poplavama, ukupna šteta od poplava iznosila je 1,7 milijardi evra ili 4,8 posto BDP-a. Najugroženiji sektor bio je rudarsko-energetski (32% od ukupne štete), a slede stambeni, poljoprivredni i trgovinski sektor (oko 15% po sektoru od ukupne štete).  
Infrastruktura za zaštitu od poplava je takođe znatno oštećena u maju 2014, što je zemlju učinilo ugroženijom od budućih poplava. Poplave su oštetile velike delove infrastrukture za zaštitu od poplava (uglavnom nasipe), koji su popustili ili zato što ih je voda prelila, ili zbog toga što je došlo do podzemne erozije njihovih temelja. Velika brzina poplavnog talasa i velika zapremina sedimenata koje je voda nosila (ponekad je voda valjala čitave velike stene) izazvali su ozbiljnu eroziju rečnih obala i rečnih korita, i čak oštetili zaštitu na rečnim obalama.  Posledica ovoga jeste to da je ukupno 45,6 kilometara rečnih obala i korita bilo oštećeno. U nekim slučajevima, rečno korito se proširilo sa 50 na preko 300 metara, oštećujući opštinsku infrastrukturu koja se našla u blizini (puteve, vodovodne sisteme, kablove). Infrastruktura za drenažu je takođe bila oštećena. 
Neposredna posledica poplava, zbog prekida rada u proizvodnim aktivnostima, jeste privremeni gubitak posla, odnosno zaposlenja, za oko 51.800 lica, tako da su prihodi u domaćinstvima tih lica u značajnoj meri opali. Procenjuje se da je posle poplava 125 hiljada građana palo ispod granice siromaštva, što je rezultiralo porastom siromaštva od gotovo 7 procenata u odnosu na nivo prethodne godine. Ovi negativni uticaji na životni standard i zaposlenost bili su izraženiji među ugroženim grupama stanovništva, kao i među ruralnim stanovništvom (stopa siromaštva u ruralnim oblastima u Srbiji iznosi 9,4 posto, što je 
čini dvostruko većom od stope siromaštva u urbanim oblastima). U septembru mesecu 2014. godine, samo četiri meseca posle majskih poplava, istočni deo Srbije (tri opštine Borskog okruga), pogođen je elementarnom nepogodom. Velike bujične poplave, koje su pokrenule mnoga klizišta, imale su za posledicu vanrednu situaciju u tom delu Srbije. 
Jedan od glavnih izazova sa kojim se zemlja suočila nakon samog događaja je bilo hitno obezbeđivanje potrebnih finansijskih sredstava. Prema podacima Narodne banke Srbije, ukupan iznos zahteva za isplatu osiguranja nakon poplava bio je samo 38,8 miliona evra (što je manje od 2,5% ukupne štete i gubitaka). Od svih zahteva, do 31. decembra 2014, osiguravajuća društva su isplatila samo 16,9 miliona evra. 
Do poplava ovih razmera, Srbija se oslanjala na budžetska sredstva za finansiranje obnove i rekonstrukcije nakon elementarnih nepogoda. Međutim, zbog razmera elementarne nepogode koja se dogodila ovakav pristup nije bio moguć zbog nedostajanja adekvatnih sredstava za obnovu. Nedostajuća sredstva su bila procenjena na 1,35 milijardi evra, dok je Srbija zabeležila pad BDP-a od 1,8 posto (umesto rasta od 0,5 posto). Nakon procene štete i gubitaka, u skladu sa međunarodnom metodologijom za procenu štete (Post Disaster Need Assessment - PDNA) Evropska komisija je u julu 2014. godine organizovala donatorsku konferenciju za podršku Srbiji i Bosni i Hercegovini u njihovim naporima za obnovu poplavljenih područja. Za Srbiju je na ovoj konferenciji prikupljeno više od 460 miliona evra, od čega 227,5 miliona evra kroz međunarodne pozajmice, dok se na donacije odnosilo 235 miliona evra. Uzimajući u obzir i ostale vidove finansiranja kao što su budžetska sredstva (4,2 miliona evra), donacije pojedinaca (41,6 miliona evra) i privatne fondacije (9 miliona evra), dolazimo do podatka o nedostajućim finansijskim sredstvima od preko 830 miliona evra.  
Pored nedostajućih sredstava za obnovu, Republika Srbija nije imala adekvatan pravni ni istitucioni mehanizam za proces obnove, te je u tu svrhu u maju 2014. godine osnovana Kancelarija za pomoć i obnovu poplavljenih područja kao služba Vlade RS zadužena da koordinira rad vladinih tela, donatora, kreditora i drugih zainteresovanih strana u  pružanju pomoći pogođenom stanovništvu i obnovi zemlje. 
Donet je Zakon o otklanjanju posledica poplava u Republici Srbiji („Službeni glasnik RS“ br. 75/14, 64/15 i 68/15 – dr. zakon) kao poseban zakon kojim je regulisan proces obnove nakon poplava u 2014 godini sa rokom važenja od godinu dana, a po prestanku važnosti ovog zakona donet je Zakon o obnovi nakon elementarne i druge nepogode („Službeni glasnik RS“ broj 112/15), kao sistemski zakon, čime je proces obnove  nakon elementarne i druge nepogode pravno i institucionalno definisan. 
U skladu sa navedenim, samo sedam meseci nakon poplava koje su se desile maja 2014. godine, Vlada Republike Srbije donela je Nacionalni program upravljanja rizikom od elementarnih nepogoda sa ciljem da se obezbedi opšti okvir za izradu sveobuhvatnog programa zaštite od elementarnih nepogoda, kao i za koordinaciju, usmeravanje fondova i sprovođenje aktivnosti vezanih za smanjenje rizika, kao i upravljanje istim. Kancelarija za upravljanje javnim ulaganjima zadužena je za koordinaciju sprovođenja aktivnosti iz Nacionalnog programa a koje se odnose na poboljšanje postojećih sistema za upravljanje rizicima od nepogoda kroz širok spektar aktivnosti i mera od tradicionalnog smanjenja rizika kroz strukturne mere u projektovanju, kao što su sistemi zaštite od poplava, do poboljšanja spremnosti kroz nestrukturne mere, kao što su prostorno planiranje bazirano na poznavanju rizika, poboljšane vremenske prognoze i sistemi ranog upozoravanja upozoravanje, kao i rešenja za finansiranje upravljanja rizicima i osiguranja. 
Rizici ostalih elementarnih nepogoda kojima je izložena Republika Srbija i njihovo dejstvo u prošlosti 
Republika Srbija je, pored poplava, izložena i brojnim drugim elementarnim nepogodama, kao što su suše, zemljotresi, snežne oluje, grad, šumski požari i klizišta.  
Još jedan događaj iz prošlosti (pored poplava iz 2014. godine) koji je prouzrokovao velike štete je zemljotres jačine 5,4 stepena Rihterove skale, koji je pogodio Kraljevo i okolinu u novembru 2010. godine. Tom prilikom teže ili lakše je oštećeno oko 16 hiljada kuća, 8.500 stanova, 33 škole i više stotina privrednih objekata. Zemljotresom je bilo pogođeno oko 80 hiljada građana Kraljeva i okoline. Dve osobe su poginule, a oko 200 ljudi je teže i lakše povređeno. Ukupna procenjena šteta na stambenim objektima je iznosila oko 2,5 milijardi dinara, od čega je Vlada  obezbedila oko 2,3 milijarde dinara za sanaciju postojećih i izgradnju novih stambenih objekata. I u slučaju ovog zemljotresa većinski deo sredstava obezbeđen je iz republičkog budžeta, dok je oko desetak posto sredstava prikupljeno od strane različitih donatora, javnih i privatnih preduzeća, udruženja, ambasada i sl.  
Pored poplava i zemljotresa, velika opasnost stanovništvu Srbije preti i od klizišta i suša. Procenjeno je da je 30 posto teritorije republike Srbije izloženo riziku od klizišta i odrona, dok je godišnja šteta od suša procenjena na 500 miliona američkih dolara.  
U Srbiji se, u skladu sa Nacionalnom strategijom zaštite i spasavanja u vanrednim situacijama,  opaža trend rasta broja elementarnih nepogoda. U periodu 1900-1940. godina, svakih deset godina događalo se u proseku po 100 elementarnih nepogoda, 1960-1970. godina bilo ih je 650, a 1980-1990. godina čak 2000, dok je u desetogodišnjem periodu 1990-2000. godina broj nepogoda porastao na 2.800. Trend pokazuje da se broj vanrednih i opasnih situacija iz godine u godinu povećava, pa su poslednjih godina ekonomski troškovi utrostručeni.  
 
  
Raspoloživi instrumenti finansiranja rizika od elementarnih nepogoda 
Iz razloga velikog broja potencijalnih elementarnih nepogoda sa kojima se suočava Republika Srbija i njihovog finansijskog uticaja na budžet u prošlosti, prvi put se donosi jedan programski dokument kao što je Program finansiranja rizika od elementarnih nepogoda. Ovaj program bi trebalo da pomogne da Vlada, privreda i stanovništvo imaju pristup finansijskoj zaštiti, poput odgovarajućih budžetskih rezervi i rešenja za transfer rizika, uključujući i osiguranje.  
U cilju efikasnijeg finansiranja troškova nastalih zbog elementarnih nepogoda, Ministarstvo finansija predlaže kombinaciju različitih finansijskih instrumenata. Ovakvo raslojavanje rizika ima za cilj smanjenje troškova finansiranja i optimizaciju vremena finansiranja, što osigurava da se prvo koriste bespovratna (grant) sredstva i jeftiniji izvori finansiranja, dok bi se najskuplji instrumenti koristili samo u izuzetnim okolnostima. Iako najveći značaj i dalje imaju budžetska sredstva, naročito kod nepogoda slabijeg intenziteta i manjeg nivoa prouzrokovane štete, sve veći značaj dobijaju i ostali izvori finansiranja, posebno „stand by“ krediti. U budućnosti će se posebna pažnja posvetiti promociji instrumenata prenosa rizika, pre svega osiguranja i reosiguranja imovine. 
Dijagram raslojavanja rizika i dostupni instrumenti finansiranja: 
 
Prenos rizika na nacionalnom nivou na druga lica (npr. obveznice i svopovi u slučaju nepogode, (re)osiguranje, dodatno oporezivanje) 


 
Niska učestalost/ 
Visok intenzitet 

Visoka učestalost/ 
Nizak intenzitet 


Zadržavanje  
rizika 


Prenos rizika 


Hitno finansiranje 


Finansiranje obnove i rekonstrukcije 



Budžetske rezerve, fondovi i bespovratna (grant) sredstva 


Krediti nakon samog događaja 


 


 
Osiguranje imovine u javnoj svojini 
 

 
 
„Stand by“ krediti 


 
 
 
 
 
 
 
 
Različiti izvori koji su u ovom trenutku identifikovani za jačanje otopornosti, a predstavljaju bespovratna (grant) sredstva i za koja Republika Srbija može da aplicira jesu:  
 Multi-donatorski fond (Multi-Donor Trust Fund - MDTF) - MDTF koji predstavlja osnovni fond baze za Nacionalni program upravljanja rizikom od elementarnih nepogoda. Razvija se kroz Globalni fond za umanjenje elementarnih nepogoda i oporavak (Global Facility for Disaster Reduction and Recovery – GFDRR). Fondovi MDTF će se kanalisati kroz poseban okvir za Srbiju unutar Druge direkcije za smanjenje rizika (Track II for Risk Reduction). 


 Pretpristupni fond za pomoć Evropske unije 2014. (European Union EU Instrument for Pre-Accession Assistance) 

 Program urbanog partnerstva Austrije i Svetske banke (World Bank – Austria Urban Partnership Program) – koji ima za cilj osnaživanje kapaciteta lokalnih vlasti u jugoistočnoj Evropi. 

 Program Ujedinjenih nacija za razvoj (United Nations Development Program (UNDP)) 


 
Programski prioriteti u upravljanju rizikom od elementarnih nepogoda 
Istorijski gledano, Republika Srbija je, kako na nacionalnom tako i na lokalnom nivou, uvek bila finansijski izložena riziku elementarnih nepogoda. Ta izloženost se manifestuje u neplaniranim i često značajnim budžetskim izdacima uzrokovanim reagovanjem na vanredne situacije, ponovnim uspostavljanjem javnih usluga i isplatom finansijske pomoći vlasnicima stambenih objekata nakon elementarnih nepogoda. S obzirom na ograničena budžetska sredstva države i povećanu učestalost i intenzitet elementarnih nepogoda, ovakva praksa finansiranja štetnih posledica nepogoda više nije održiva. 
Vlada Republike Srbije je identifikovala tri razvojna cilja u upravljanju finansijskim efektima koji nastaju kao posledica elementarnih nepogoda: 
1. Održavanje fiskalne stabilnosti na nacionalnom nivou, koja bi doprinela stvaranju uslova za podršku zahtevima dugoročne rehabilitacije i obnove; 
2. Razvijanje održivih mehanizama finansijske zaštite za jedinice lokalne samouprave i 
3. Smanjenje uticaja na najsiromašniji i najugroženiji deo populacije, sprečavajući njihovo dalje siromašenje.  
Uzimajući u obzir navedene razvojne ciljeve Vlade Republike Srbije možemo definisati opšti cilj Programa na sledeći način: Razvoj održivog sistema finansiranja upravljanja rizikom od elementarnih nepogoda uz smanjenje učešća budžetskih izdataka u ukupnim rashodima uzrokovanim elementarnim nepogodama. 
U skladu sa razvojnim ciljevima i opštim ciljem, predlažu se tri posebna cilja u odnosu na nivoe primene Programa: 
1. Nacionalni nivo: Unaprediti finansiranje u hitnim situacijama odmah nakon elementarnih nepogoda, finansiranje oporavka i obnove pogođenih područja; 
2. Lokalni nivo: Obezbediti finansijske instrumente i adekvatna sredstva lokalnim samoupravama za obnovu i rekonstrukciju odmah nakon elementarnih nepogoda; 
3. Individualni nivo: Pomoći ugroženim domaćinstvima, kao i vlasnicima malih i srednjih preduzeća, da obnove svoju imovinu, kroz pristup adekvatnim instrumentima prenosa rizika i direktne pomoći.  
Svaki od navedenih posebnih ciljeva ima svoje mere i aktivnosti koje su precizirane Akcionim planom za implementaciju Programa finansiranja rizika od elementarnih nepogoda, a koji je sastavni deo ovog dokumenta. 
Poseban cilj 1: Nacionalni nivo 
Unaprediti finansiranje u hitnim situacijama odmah nakon elementarnih nepogoda, finansiranje oporavka i obnove pogođenih područja 
Nakon elementarne nepogode, važno je obezbediti sredstva kako na kratak, tako i na srednji rok. Pristup trenutno likvidnim sredstvima od ključnog je značaja kako bi se podržale 
humanitarne aktivnosti i aktivnosti za rani oporavak, dok finansiranje otklanjanja posledica elementarnih nepogoda započinje nekoliko meseci kasnije, dajući na taj način vremena vladi da mobiliše potrebne resurse.   
Radi unapređenja budućeg finansiranja posledica elementarnih nepogoda, potreba obnove i rekonstrukcije, identifikovani su sledeći ključni koraci: 
 Kvantifikacija i jasno sagledavanje potencijalnih obaveza sa kojima se Vlada suočava. Identifikacija i kvantifikovanje potencijalnih obaveza države u vezi sa budućim elementarnim nepogodama je važna zbog sagledavanja iznosa ukupnih troškova koje će Vlada preuzeti na sebe. Ovo zahteva analizu politika i pravnog okvira, kao i prikupljanje i razvijanje informacija vezanih za rizik. Potrebno je napraviti pregled istorijskih troškova u vezi sa elementarnim nepogodama, čiji bi se podaci zatim koristili za procenu budućih troškova po ovom osnovu; 

 Pribavljanje „stand by“ kreditnih linija za zaštitu od elementarnih nepogoda. „Stand by“ krediti koji postaju dostupni u slučaju nastupanja štetnog događaja mogu biti efikasan instrument u situacijama kada posledice dejstva nepogode prevazilaze obezbeđena sredstva u budžetu za pokriće šteta od elementarnih nepogoda. Unapred dogovoreni uslovi, cena finansiranja kao i pravovremena raspoloživost sredstava čine ove kredite isplativim. U slučaju Srbije, ovaj instrument bi trebalo da bude od ogromnog značaja u budućnosti, posebno imajući u vidu ograničenja dostupnih sredstava opredeljenih u budžetu za finansiranje otklanjanja posledica  elementarnih nepogoda. Republički budžet za 2017. godinu sadrži sledeće  izvore finansiranja u slučaju elementarnih nepogoda: 


1. Sredstva za naknadu štete prouzrokovane elementarnim nepogodama (račun 484) u iznosu od 569 miliona dinara; 
2. Stalna budžetska rezerva u iznosu od 2 miliona dinara, koja se koristi prilikom otklanjanja posledica vanrednih okolnosti; 
3. Tekuća budžetska rezerva u iznosu od 2 milijarde dinara koja se koristi za neplanirane svrhe za koje nisu utvrđene aproprijacije ili za svrhe za koje se pokaže da opredeljena sredstva nisu bila dovoljna; 
4. Budžetska preraspodela (10% od svake aproprijacije je dostupno odmah). 
Sva ova budžetska sredstva nisu dovoljna u slučaju da se desi elementarna nepogoda velikih razmera (slična poplavama iz 2014. godine). To je razlog zašto je Vlada Srbije izrazila interesovanje za realizaciju CAT DDO (Catastrophe Deferred Drawdown Option), instrumenta koji je razvijen od strane Svetske banke i koji vladama zemalja nudi trenutni pristup likvidnim sredstvima kroz aktivnu, ali neiskorišćenu kreditnu liniju do trenutka nastupanja elementarne nepogode većih razmera. Ovaj kreditni aranžman je u fazi pripreme i implementiran je u budžet za 2017. godinu kao potencijalna obaveza u iznosu do 70 miliona američkih dolara.  
 Razmotriti uvođenje dodatnog oporezivanja u slučaju elementarnih nepogoda velikih razmera. Kada se desi elementarna nepogoda koja prevazilazi kapacitete postojećih izvora finansiranja, razmotriće se mogućnost dodatnog oporezivanja, kako bi se uvećala sredstva potrebna za finansiranje nastale štete i gubitaka.  


Poseban cilj 2: Lokalni nivo 
Obezbediti finansijske instrumente i adekvatna sredstva lokalnim samoupravama za obnovu i rekonstrukciju odmah nakon elementarnih nepogoda 
Nakon poplava iz 2014. godine glavni instrumenti za finansiranje obnove su bila sredstva preneta sa nacionalnog nivoa koja su prikupljena kao međunarodna pomoć, donacije i hitne 
pozajmice. Svi ovi instrumenti imaju karakter ex post instrumenata zbog čega je neophodno da lokalne samouprave unapred planiraju finansijska sredstva u slučaju elementarnih nepogoda, kroz poboljšanje pristupa trenutno dostupnim likvidnim sredstvima kao i dugoročnim izvorima finansiranja koji bi se koristili za rekonstrukciju oštećenih objekata i infrastrukture. Plan Ministarstva finansija u narednom periodu je da pomogne lokalnim samoupravama kako bi poboljšale svoje finansijske mogućnosti kroz: 
 Razvoj programa za finansiranje rizika od elementarnih nepogoda na nivou lokalnih samouprava sa ciljem identifikacije mogućih rešenja (izbora) za finansiranje rizika i instrumenata osiguranja za jedinice lokalne samouprave; 

 Razvoj proizvoda osiguranja prilagođenih jedinicama lokalne samouprave. Vlada i lokalne samouprave će zajedno sa osiguravajućim kompanijama raditi na razvoju proizvoda osiguranja i posebno dizajniranih finansijskih instrumenata zaštite budžeta (npr. za slučaj uništenja i oštećenja objekata, zemljišta, poljoprivrednih kultura i sl.) za svaku lokalnu samoupravu u zavisnosti od rizika kojima je izložena. 

 Unapređenje osiguranja imovine u javnoj svojini. Postojeća zakonska regulativa ne zahteva obavezno osiguranje imovine u javnoj svojini. Kako bi se smanjio rizik i omogućio njegov prenos sa lokalnih samouprava i republike na osiguravajuće i reosiguravajuće kompanije, u narednom periodu će se raditi na promovisanju značaja osiguranja i razmotriti mogućnost uvođenja obaveznog osiguranja imovine u javnoj svojini.  


Poseban cilj 3: Individualni nivo 
Pomoći ugroženim domaćinstvima, kao i vlasnicima malih i srednjih preduzeća, da obnove svoju imovinu, kroz pristup adekvatnim instrumentima prenosa rizika i direktne pomoći  
 
 Identifikovati i dati prioritet najugroženijem delu stanovništva nakon elementarne nepogode. Najsiromašniji deo stanovništva nije u mogućnosti da sebi priušti polisu osiguranja imovine. Iz tog razloga je neophodno da Vlada Srbije jedan deo rizika snosi samostalno. U slučaju nastupanja elementarne nepogode velikih razmera potrebno je, korišćenjem postojećih kriterijuma, identifikovati najsiromašniji sloj stanovništva koji je pogođen elementarnom nepogodom i obezbediti mu prioritet u finansiranju obnove objekata nakon štetnih događaja kroz direktnu finansijsku pomoć države. 

 Razvoj tržišta osiguranja imovine u privatnoj svojini od rizika elementarnih nepogoda. Vlada treba da ima značajnu ulogu i u podršci razvoju domaćeg tržišta osiguranja imovine u privatnoj svojini u slučaju elementarnih nepogoda kroz blisku saradnju sa osiguravajućim i reosiguravajućim kompanijama. Ovo podrazumeva unapređenje politika i regulatornih odluka u cilju podsticanja i promocije osiguranja imovine u privatnoj svojini.  

 Ispitati mogućnost uvođenja obaveznog osiguranja imovine u privatnoj svojini u pojedinim slučajevima. Pošto još uvek ne postoje adekvatni uslovi za uvođenje obaveznog osiguranja imovine od elementarnih nepogoda u ugroženim područjima, u prvoj fazi će se razmotriti uvođenje obaveznog osiguranja za kupovinu objekata u zonama povećanog rizika od elementarnih nepogoda. U tom slučaju, ako se objekat nalazio u zoni povećanog rizika, neophodno je da novi vlasnik ima polisu osiguranja za slučajeve elementarnih nepogoda, nezavisno od metoda plaćanja (gotovina ili kredit). 


Praćenje i evaluacija programa za finansiranje rizika od elementarnih nepogoda 
Za koordinaciju primene, praćenje napretka i koordinaciju izveštavanja o postignutim rezultatima u primeni programa nadležno je Ministarstvo finansija. Praćenje napretka u primeni programa će se vršiti periodično na osnovu napretka u realizaciji utvrđenih aktivnosti, a na osnovu godišnjih izveštaja koje dostavlja nadležna i partnerske institucije. Izveštaji se pripremaju na osnovu procesnih indikatora definisanih prilikom operativnog planiranja aktivnosti za dostizanje utrvđenih rezultata, na svakih dvanaest meseci. Formu izveštaja priprema Ministarstvo finansija kako bi svi bili  jednoobrazni. Na osnovu dostavljenih pojedinačnih izveštaja Ministarstvo finansija priprema jedinstven godišnji izveštaj o sprovedenim aktivnostima i napretku u realizaciji godišnjih planova. 
Godišnji izveštaj o realizaciji aktivnosti u akcionom planu se dostavljaju svim nadležnim i partnerskim institucijama i predstavljaju osnov za unošenje izmena prilikom narednog ciklusa planiranja aktivnosti i potrebnih finansijskih sredstava. Godišnji izveštaj o postignutim rezultatima i stepenu dostizanja ciljeva, dostavlja se Vladi na usvajanje. 
Evaluacija/ocenjivanje programa služi da se dođe do zaključka do koje mere su ostvareni postavljeni ciljevi, kolika je bila efikasnost u njegovoj primeni i koliko su utvrđene mere i aktivnosti bile efektivne u dostizanju postavljenih ciljeva. Prva evaluacija programa se planira najkasnije za početak 2018. godine, i predstavljaće srednjoročnu evaluaciju. U skladu sa ocenom o napretku i preporukama datim nakon evaluacije, moguća je izrada revizije programa u cilju njegovog poboljšanja kako bi se dostigli utvrđeni ciljevi. 
 
 
 
  
Akcioni plan za implementaciju programa finansiranja rizika od elementarnih nepogoda 
Opis aktivnosti 
 Odgovorna/e institucija/e 
 Partnerska/e institucija/e 
 Rok za realizaciju 
 Sredstva budžeta 
 Ostala sredstva 
 Pokazatelji izlaznog rezultata 
 
Opšti cilj: Razvoj održivog sistema finansiranja upravljanja rizikom od elementarnih nepogoda uz smanjenje učešća budžetskih izdataka u ukupnim rashodima uzrokovanim elementarnim nepogodama 
 
Poseban cilj 1: Unaprediti hitno finansiranje odmah nakon nepogoda, finansiranje obnove i oporavka pogođenih područja 
 
Mera 1.1: Implementacija u republički budžet „stand by“ kreditne linije Svetske banke (CAT DDO) 
 
Završiti pregovore sa Svetskom bankom radi implementacije „stand by“ kredita u slučaju elementarnih nepogoda velikih razmera, kako bi ovaj instrument bio na raspolaganju već u fiskalnoj 2017. godini  
 Ministarstvo finansija, Kancelarija za upravljanje javnim ulaganjima 
 Svetska banka 
 2017. godina 
 / 
 70.000.000 USD 
 Pregovori završeni potpisivanjem Sporazuma o zajmu, sredstva su na raspolaganju već u 2017. godini, nakon potvrđivanja Sporazuma o zajmu u Narodnoj skupštini i ispunjenja preduslova za korišćenje sredstava 
 
Mera 1.2: Kvantifikacija i jasno sagledavanje potencijalnih obaveza sa kojima se Vlada suočava, kroz kreiranje pregleda istorijskih troškova u vezi sa elementarnim nepogodama 
 
Prikupiti podatke od svih relevantnih institucija vezano za istorijske troškove prouzrokovane elementarnim nepogodama, radi pravljenja jedinstvene baze podataka koja bi se koristila u budućnosti za proračun potencijalnih troškova elementarnih nepogoda 
 Ministarstvo finansija, Kancelarija za upravljanje javnim ulaganjima 
 Svetska banka 
 2018. godina 
 U okviru bilansnih mogućnosti budžeta RS, a u skladu sa limitima MF 
 / 
 Izrađena baza podataka za prethodnih 10 godina, sa iznosima po vrstama elementarnih nepogoda u svakoj godini  
 


Mera 1.3: Sagledati pravni i institucionalni okvir Republike Srbije kako bi se promovisala fiskalna i ekonomska otpornost na elementarne nepogode 
 
Izraditi analizu pravnih i institucionalnih aspekata koji regulišu mobilizaciju resursa (zadržavanje i prenos rizika) i pravnog i političkog okvira koji propisuju potencijalne obaveze Vlade (na nacionalnom i lokalnom nivou) u slučaju elementarnih nepogoda 
 Kancelarija za upravljanje javnim ulaganjima 
 Svetska banka 
 April 2017. 
 / 
 5.000 USD 
 Izrađena analiza pravnog i institucionalnog okvira za mobilizaciju resursa i pravnog i političkog okvira potencijalnih obaveza Vlade u slučaju elementarnih nepogoda 
 
Mera 1.4: Uspostaviti jedinicu za fiskalne rizike u okviru Ministarstva finansija 
 
U okviru Ministarstva finansija formirati jedinicu za fiskalne rizike, čiji  bi se jedan deo posebno bavio proračunom rizika i potencijalnih efekata nastupanja elementarnih nepogoda 
 Ministarstvo finansija 
 Svetska banka 
 1. kvartal 2018. 
 U okviru bilansnih mogućnosti budžeta RS, a u skladu sa limitima MF 
 / 
 Jedinica je formirana i opremljena odgovarajućim kadrovima 
 
Mera 1.5: Analiza potencijalnih efekata uvođenja dodatnog oporezivanja kada su sva ostala raspoloživa sredstva iskorišćena 
 
Izraditi analizu opravdanosti uvođenja dodatnog oporezivanja u slučaju elementarnih nepogoda velikih razmera, na bazi iskustva sa raspisivanjem obaveznog doprinosa u prošlosti za obnovu pojedinih područja. Ovako dobijene rezultate uporediti sa rezultatima analize uvođenja obaveznog osiguranja imovine u javnoj i privatnoj svojini i 
 Ministarstvo finansija 
 / 
 2018. godina 
 U okviru bilansnih mogućnosti budžeta RS, a u skladu sa limitima MF 
 / 
 Izrađena analiza opravdanosti uvođenja dodatnog oporezivanja sa konkretnim predlozima  
 


proceniti koja od opcija bi bila isplativija 
 
Mera 1.6: Krairati jasna pravila i smernice za finansiranje posledica elementarnih nepogoda prilikom korišćenja budžetskih sredstava  
 
Razviti jasne smernice za realokaciju budžetskih sredstava nakon štetnih događaja i unaprediti transparentnost budžetskih rashoda u slučaju elementarnih nepogoda 
 Ministarstvo finansija 
 Svetska banka, kroz tehničku podršku 
 2018. godina 
 U okviru bilansnih mogućnosti budžeta RS, a u skladu sa limitima MF 
 / 
 Korisnici budžetskih sredstava za otklanjanje posledica elementarnih nepogoda objavljuju godišnje izveštaje o trošenju ovih sredstava (ulaganje u preventivu i reagovanje na nepogode) 
 
Poseban cilj 2: Obezbediti finansijske instrumente i adekvatna sredstva lokalnim samoupravama za obnovu i rekonstrukciju odmah nakon elementarnih nepogoda 
 
Mera 2.1: Definisanje i razvoj programa za finansiranje rizika od elementarnih nepogoda na nivou lokalnih samouprava  
 
Lokalne samouprave će, u saradnji sa Ministarstvom finansija, raditi na formulisanju i sprovođenju lokalnih programa za finansiranje rizika od elementarnih nepogoda, polazeći od nacionalnog programa  
 Lokalne samouprave u saradnji sa Ministarstvom finansija 
 Svetska banka, kroz tehničku podršku 
 2018. godina 
 U okviru bilansnih mogućnosti budžeta RS, a u skladu sa limitima MF 
 / 
 Broj lokalnih samouprava koje imaju usvojene programe za finansiranje rizika od elementarnih nepogoda  
PV 2017: 0 
CV 2018: 5 
 
Mera 2.2: Razvoj proizvoda osiguranja i instrumenata zaštite budžeta prilagođenih jedinicama lokalne samouprave kako bi im se obezbedila trenutna likvidnost nakon elementarnih nepogoda 
 
Lokalne samouprave, u saradnji sa resornim ministarstvima i finansijskim institucijama, će raditi na izboru odgovarajućih paketa osiguranja ili finansijskih instrumentata zaštite budžeta, koji bi bili najpogodniji za svaku jedinicu, u 
 Lokalne samouprave, Kancelarija za upravljanje javnim ulaganjima, Ministarstvo finansija, 
 / 
 2019. godina 
 U okviru bilansnih mogućnosti budžeta RS, a u skladu sa limitima MF 
 / 
 Broj JLS koje imaju finansijski instrument/polisu osiguranja zaštite budžeta od elementarnih i drugih nepogoda 
PV 2017: 1 
 


zavisnosti od vrste rizika kojoj je izložena 
 resorna ministarstva 
 CV 2019: 3 
 
Mera 2.3: Unapređenje osiguranja imovine u javnoj svojini 
 
Raditi u narednom periodu na promovisanju značaja osiguranja i razmotriti mogućnost uvođenja obaveznog osiguranja imovine u javnoj svojini 
 Lokalne samouprave 
 Svetska banka 
 2019. godina 
 U okviru bilansnih mogućnosti budžeta RS, a u skladu sa limitima MF 
 Projekat JIE i Kavkaz 2012. Europa Re 
200.000 EUR 
 Organizovanje kampanja za promovisanje osiguranja od elementarnih nepogoda na nacionalnom i lokalnom nivou 
 
Poseban cilj 3: Pomoći ugroženim domaćinstvima, kao i vlasnicima malih i srednjih preduzeća, da obnove svoju imovinu, kroz pristup adekvatnim instrumentima transfera rizika i direktne pomoći 
 
Mera 3.1: Ponovo razmotriti visinu i upotrebu sredstava za vanredne situacije 
 
Izraditi analizu o visini i dovoljnosti sredstava predviđenih budžetom za umanjenje efekata elementarnih nepogoda 
 Ministarstvo finansija, resorna ministarstva 
 Svetska banka, kroz tehničku podršku 
 2019. godina 
 U okviru bilansnih mogućnosti budžeta RS, a u skladu sa limitima MF 
 / 
 Izrađena analiza koja bi dala odgovor na pitanje da li su sredstva definisana budžetom dovoljna, u zavisnosti od prosečnog godišnjeg izdvajanja za elementarne nepogode u prethodnom periodu. 
 
Mera 3.2: Ojačati ulogu i zastupljenost osiguranja imovine u privatnoj svojini od rizika elementarnih nepogoda 
 
Organizovanje kampanja za promovisanje osiguranja od elementarnih nepogoda i drugih opasnosti na nacionalnom i lokalnom nivou  
 Ministarstvo finansija, Kancelarija za upravljanje javnim ulaganjima 
 Svetska banka, kroz tehničku podršku 
 2020. godina 
 U okviru bilansnih mogućnosti budžeta RS, a u skladu sa limitima MF 
 Projekat JIE i Kavkaz 2012. Europa Re 
200.000 EUR 
 Procenat građana i objekata u privatnoj svojini koji su osigurani od elementarnih nepogoda i drugih opasnosti 
PV 2014: 2,5%  
CV 2020: 5% 
 


Mera 3.3:Sagledati mogućnosti za uvođenje obaveznog osiguranja imovine u privatnoj svojini, u pojedinim slučajevima, od posledica elementarnih nepogoda  
 
Razmotriti mogućnost uvođenja obaveznog osiguranja imovine u privatnoj svojini u pojedinim slučajevima (prilikom kupovine objekata u zonama rizika od elementarnih nepogoda), dok bi se u drugoj fazi uradila komparativna analiza efekata uvođenja obaveznog osiguranja svih objekata u zonama uvećanog rizika i efekata dodatnog oporezivanja u slučaju elementarnih nepogoda velikih razmera 
 Ministarstvo finansija, lokalne samouprave 
 / 
 2019. godina 
 U okviru bilansnih mogućnosti budžeta RS, a u skladu sa limitima MF 
 / 
 Izrađena komparativna analiza sa koristima i troškovima oba pristupa (obavezno osiguranje vs dodatno oporezivanje) 
